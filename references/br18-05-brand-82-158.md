# Brand (§ 82 - § 158)

## § 82 - § 83 Sikkerhed ved brand

### § 82

Byggeri skal have en tilfredsstillende sikkerhed for personer i tilfælde af
brand og acceptable forhold for redning af dyr i byggeri med erhvervsmæssigt
dyrehold. Brandsikkerheden i et byggeri skal opretholdes i hele levetiden.

_Stk. 2._ Design, projektering, udførelse, drift, kontrol og vedligehold af
byggeri skal ske under hensyn til anvendelsen og under hensyn til, at:

1) De anvendte materialer, bygningsdele, konstruktioner og installationer er
   brandmæssigt egnede i relation til deres placering og anvendelse.

2) Der kan ske en sikker evakuering af personer i og ved byggeri.

3) Konstruktioner har tilstrækkelig bæreevne i tilfælde af brand.

4) Det sikres, at der ikke sker brandspredning til byggeri på anden grund, at
   brand- og røgspredning til andet byggeri på egen grund begrænses, og at
   brand- og røgspredning i byggeri, hvor branden er opstået, begrænses i den
   tid, som er nødvendig for evakuering.

5) Det sikres, at redningsberedskabet har forsvarlig mulighed for redning af
   personer og for at gennemføre det slukningsarbejde og den begrænsning af
   brandspredning, som er nødvendig herfor.

6) Det sikres, at driften af byggeri sker på en sådan måde, at sikkerheden i
   tilfælde af brand er opretholdt i hele levetiden.

7) Det sikres, at konstruktioner, bygningsdele og brandtekniske installationer
   kontrolleres og vedligeholdes løbende, så sikkerheden i tilfælde af brand
   opretholdes i hele bygningens levetid.

### § 83

Dokumentation for, at byggeri opfylder kravene i kapitel 5, skal ske i henhold
til Bygningsreglementets vejledning til kapitel 5 - Brand eller på en anden
måde, som på tilsvarende vis dokumenterer, at kravene er opfyldt.


## § 84 - § 86 Anvendelseskategori og risikoklasse

### § 84

Ved fastlæggelse af, hvilken brandsikring der er nødvendig for at opfylde
kravene i kapitel 5, skal byggeri opdeles i ét eller flere bygningsafsnit med en
sammenlignelig brandmæssig risiko.

_Stk. 2._ Ethvert bygningsafsnit skal henføres til mindst en
anvendelseskategori, jf. bilag 1, tabel 1, og en risikoklasse, jf. bilag 1,
tabel 2.

### § 85

Anvendelseskategorien skal bestemmes ud fra, om et bygningsafsnit er indrettet
med sovepladser, om personer i bygningsafsnittet har kendskab til flugtveje,
personers mulighed for selv at bringe sig i sikkerhed samt ud fra det maksimale
antal personer, som den enkelte brandmæssige enhed er indrettet til.
Fastlæggelse af anvendelseskategorier for et bygningsafsnit skal ske i
overensstemmelse med bilag 1, tabel 1.

_Stk. 2._ I et bygningsafsnit, der indeholder flere anvendelseskategorier, skal
brandsikringen i hele bygningsafsnittet opfylde de krav, der gælder for den
anvendelseskategori i afsnittet, der har det største sikringsbehov.

_Tabel 1 - Anvendelseskategorier_



* Anvendelseskategori:  1
  * Bygningsafsnittet er indrettet med sovepladser: Nej
  * Personer i bygningsafsnittet har kendskab til flugtveje:  Ja
  * Personers mulighed for ved egen hjælp at bringe sig i sikkerhed: Ja
  * Maksimalt antal personer, som den brandmæssige enhed er indrettet til: Ingen
    begrænsning
* Anvendelseskategori:  2
  * Bygningsafsnittet er indrettet med sovepladser: Nej
  * Personer i bygningsafsnittet har kendskab til flugtveje: Nej
  * Personers mulighed for ved egen hjælp at bringe sig i sikkerhed: Ja
  * Maksimalt antal personer, som den brandmæssige enhed er indrettet til: Højst
    50
* Anvendelseskategori:  3
  * Bygningsafsnittet er indrettet med sovepladser: Nej
  * Personer i bygningsafsnittet har kendskab til flugtveje: Nej
  * Personers mulighed for ved egen hjælp at bringe sig i sikkerhed: Ja
  * Maksimalt antal personer, som den brandmæssige enhed er indrettet til: Ingen
    begrænsning
* Anvendelseskategori:  4
  * Bygningsafsnittet er indrettet med sovepladser: Ja
  * Personer i bygningsafsnittet har kendskab til flugtveje: Ja
  * Personers mulighed for ved egen hjælp at bringe sig i sikkerhed: Ja
  * Maksimalt antal personer, som den brandmæssige enhed er indrettet til: Ingen
    begrænsning
* Anvendelseskategori:  5
  * Bygningsafsnittet er indrettet med sovepladser: Ja
  * Personer i bygningsafsnittet har kendskab til flugtveje: Nej
  * Personers mulighed for ved egen hjælp at bringe sig i sikkerhed: Ja
  * Maksimalt antal personer, som den brandmæssige enhed er indrettet til: Ingen
    begrænsning
* Anvendelseskategori:  6
  * Bygningsafsnittet er indrettet med sovepladser: Ja/Nej
  * Personer i bygningsafsnittet har kendskab til flugtveje: Nej
  * Personers mulighed for ved egen hjælp at bringe sig i sikkerhed: Nej
  * Maksimalt antal personer, som den brandmæssige enhed er indrettet til: Ingen
    begrænsning


### § 86

Fastlæggelse af risikoklassen for et bygningsafsnit skal ske i overensstemmelse
med bilag 1, tabel 2.

_Stk. 2._ Hvor et byggeri er indrettet i flere bygningsafsnit med fælles
flugtveje, skal personantallet ved fastlæggelse af risikoklassen bestemmes som
det samlede antal personer i de bygningsafsnit, som har fælles flugtveje.

_Stk. 3._ Hvor et byggeri har flere bygningsafsnit, som indplaceres i
forskellige risikoklasser, og bygningsafsnittene har fælles flugtveje, skal den
højeste risikoklasse, som et af bygningsafsnittene placeres i, gælde for alle de
fælles flugtveje fra bygningsafsnittene, som flugtvejene betjener.

_Tabel 2 - Risikoklasser_



* Risikoklasse            : 1
  * Bygningsafsnit i anvendelses-kategori: 1
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :             Sekundær bebyggelse i højst 1 etage over terræn
    eller            bygninger eller bygningsafsnit i bygninger med højst 1
    etage over terræn og højst 1 etage under terræn, hvor gulv er højst 5,0 m
    under terræn, og hvor brandbelastningen er højst 1.600 MJ/m² gulvareal.
* Risikoklasse            : 2 og 3
  * Bygningsafsnit i anvendelses-kategori: Brandmæssigt fritliggende bygninger
    med højst 1 etage over terræn, med et etageareal på højst 150 m2, beregnet
    til højst 150 personer, hvor der er direkte adgang til terræn i det fri fra
    alle opholdsrum.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 4
  * Bygningsafsnit i anvendelses-kategori:             Bygninger med højst 1
    etage over terræn og højst 1 etage under terræn, hvor gulv er højst 5,0 m
    under terræn            eller            fritliggende og sammenbyggede
    enfamiliehuse og sommerhuse med højst 3 etager over terræn og højst 1 etage
    under terræn, med gulv i øverste etage højst 9,6 m over terræn og med et
    samlet etageareal på højst 600 m2.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 5
  * Bygningsafsnit i anvendelses-kategori: Brandmæssigt fritliggende bygninger
    med højst 1 etage over terræn, med et etageareal på højst 150 m2, beregnet
    til højst 10 overnattende personer, hvor der er direkte adgang til terræn i
    det fri fra alle soverum.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 2
  * Bygningsafsnit i anvendelses-kategori: 1
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    : Bygninger eller bygningsafsnit med gulv i øverste etage højst 9,6 m over
    terræn og hvor brandbelastningen er højst 1.600 MJ/m² gulvareal
    eller            bygninger eller bygningsafsnit i bygninger med højst 1
    etage over terræn og højst 1 etage under terræn, hvor gulv er højst 5,0 m
    under terræn, og hvor brandbelastningen i bygningsafsnittet kan være større
    end 1.600 MJ/m² gulvareal            eller            bygningsafsnit højst 1
    etage under terræn, i bygninger, hvor ingen bygningsafsnit er indplaceret i
    risikoklasse 4, og hvor gulv er højst 5,0 m under terræn.
* Risikoklasse            : 2
  * Bygningsafsnit i anvendelses-kategori: Bygningsafsnit placeret i
    terrænniveau i højst 1 etage, i bygninger med gulv i øverste etage højst
    45,0 m over terræn            eller            bygningsafsnit placeret 1
    etage under terræn, hvor gulv er højst 5,0 m under terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 3
  * Bygningsafsnit i anvendelses-kategori:             Bygningsafsnit placeret i
    terrænniveau i højst 1 etage, i bygninger med gulv i øverste etage højst
    45,0 m over terræn, hvor antallet af personer i bygningsafsnittet er højst
    1.000            eller            bygningsafsnit højst 1 etage under terræn,
    i bygninger hvor ingen bygningsafsnit er indplaceret i risikoklasse 4, hvor
    gulv er højst 5,0 m under terræn, og hvor antallet af personer i
    bygningsafsnittet er højst 1.000.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 4
  * Bygningsafsnit i anvendelses-kategori: Bygninger eller bygningsafsnit med
    gulv i øverste etage højst 9,6 m over terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 5
  * Bygningsafsnit i anvendelses-kategori: Bygningsafsnit placeret i
    terrænniveau i højst 1 etage, i bygninger med gulv i øverste etage højst
    45,0 m over terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 6
  * Bygningsafsnit i anvendelses-kategori: Bygningsafsnit placeret i
    terrænniveau i højst 1 etage, i bygninger med gulv i øverste etage højst
    45,0 m over terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 3
  * Bygningsafsnit i anvendelses-kategori: 1
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    : Bygninger eller bygningsafsnit med gulv i øverste etage højst 9,6 m over
    terræn, hvor brandbelastningen i bygningsafsnittet kan være større end 1.600
    MJ/m² gulvareal            eller            bygninger eller bygningsafsnit
    med gulv i øverste etage mellem 9,6 m og 45,0 m over terræn og hvor
    brandbelastningen er højst 1.600 MJ/m² gulvareal.
* Risikoklasse            : 2
  * Bygningsafsnit i anvendelses-kategori: Bygninger eller bygningsafsnit hvor
    gulv i øverste etage er højst 22 m over terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 3
  * Bygningsafsnit i anvendelses-kategori: Højst et bygningsafsnit i bygninger
    med gulv i øverste etage højst 22 m over terræn, med højst 150 personer i
    bygningsafsnittet            eller            bygningsafsnit placeret i
    terrænniveau i højst 2 etager, i bygninger hvor gulv i øverste etage er
    højst 45,0 m over terræn, og hvor antallet af personer i bygningsafsnittet
    højst er 1.000.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 4
  * Bygningsafsnit i anvendelses-kategori: Bygninger eller bygningsafsnit med
    gulv i øverste etage mellem 9,6 m og 45,0 m over terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 5
  * Bygningsafsnit i anvendelses-kategori:             Bygninger eller
    bygningsafsnit hvor gulv i øverste etage er højst 22 m over terræn
    eller            bygningsafsnit højst 1 etage under terræn, i bygninger hvor
    ingen bygningsafsnit er indplaceret i risikoklasse 4, og hvor gulv er højst
    5,0 m under terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 6
  * Bygningsafsnit i anvendelses-kategori:             Bygninger eller
    bygningsafsnit placeret i højst 2 etager over terræn, hvis gulv i bygningens
    øverste etage er højst 45,0 m over terræn            eller
    bygningsafsnit højst 1 etage under terræn, i bygninger hvor ingen
    bygningsafsnit er indplaceret i risikoklasse 4, og hvor gulv er højst 5,0 m
    under terræn.
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    :
* Risikoklasse            : 4
  * Bygningsafsnit i anvendelses-kategori: 1 til 6
  * Bygningens udformning, bygningsafsnits placering over terræn, samlet antal
    personer i bygningsafsnit med fælles flugtveje og brandbelastning
    : Bygninger eller bygningsafsnit, der ikke er omfattet af risikoklasse 1 –
    3.


## § 87 Materialer, konstruktioner og bygningsdele

Materialer, konstruktioner og bygningsdele, der skal bidrage til
brandsikkerheden, skal anvendes og udføres under hensyn til deres brandmæssige
egenskaber som varmeudvikling, flammespredning, røgproduktion, produktion af
brændende dråber og partikler, nedfald af dele samt brandmodstandsevne og
bæreevne.


## § 88 - § 90 Brandtekniske installationer og håndslukningsudstyr

### § 88

Brandtekniske installationer og håndslukningsudstyr, installeret i og ved
bygninger, skal bidrage til bygningens brandsikkerhed. Valg af brandtekniske
installationer skal ske under hensyn til behovet for, at:

1) Branden detekteres på et tidligt tidspunkt i brandforløbet.

2) Redningsberedskabet alarmeres hurtigt.

3) Personer i bygningen varsles, så evakuering kan påbegyndes hurtigt.

4) Evakuering af personer, der opholder sig i bygningen, kan ske på sikker vis
   via flugtveje.

5) En brands udvikling kontrolleres.

6) Røg og varme bortledes fra bygningen.

7) Personer i og ved bygningen kan overskue flugtveje, og at de har mulighed for
   at orientere sig i forbindelse med evakuering.

8) Redningsberedskabet har forsvarlige forhold under redningsindsats.

_Stk. 2._ Brandtekniske installationer skal projekteres og installeres, så de
kan kontrolleres og vedligeholdes i hele deres levetid.

### § 89

### §§ 90-133, der vedrører brandtekniske installationer, kan fraviges, hvis sikkerhedsniveauet, som fremgår af § 82, er overholdt, og dette dokumenteres.

### § 90

Bygningers brandtekniske installationer og håndslukningsudstyr skal projekteres
og installeres efter Bygningsreglementets vejledning til kapitel 5 - Brand eller
på anden måde, som på tilsvarende vis dokumenterer, at de brandtekniske
installationer fungerer efter hensigten.

_Stk. 2\._ Automatiske brandalarmanlæg og automatiske sprinkleranlæg skal
udføres med automatisk alarmoverførelse til redningsberedskabet.

_Stk. 3._ Hvis der i bygningen er installeret et varslingsanlæg, og der er
installeret et automatisk brandalarmanlæg eller et automatisk sprinkleranlæg,
skal varslingsanlægget aktiveres heraf.

_Stk. 4._ Brandslukningsmateriel skal være tydeligt markeret.


## § 91 - § 98 Evakuering og redning af personer

### § 91

Byggeri skal designes, projekteres og udføres, så der i tilfælde af brand kan
ske en sikker evakuering og redning af personer. Dette skal ske under hensyn
til, at:

1) Personer kan blive opmærksomme på, at der er opstået en brand.

2) Flugtveje udformes, så der kan ske en evakuering af personer.

3) Redningsåbninger udformes, så der kan ske redning af personer.

### § 92

 Byggeri skal udformes, så personer kan blive opmærksomme på en brands opståen,
 og så der hurtigt kan påbegyndes en sikker evakuering. Dette skal ske under
 hensyn til:

1) Behov for tidlig detektering.

2) Behov for varsling af personer i byggeriet.

3) Personers mulighed for og evne til ved egen hjælp at bringe sig i sikkerhed.

4) Behov for alarmering af redningsberedskabet.

### § 93

Der skal installeres brandtekniske installationer til varsling af personer og
alarmering af redningsberedskabet, som det er beskrevet i følgende:

1) Bygningsafsnit i anvendelseskategori 2 og 3 med tilhørende flugtveje, som er
   indrettet til flere end 150 personer, skal udføres med varslingsanlæg.
   Varslingsanlæg kan udelades, hvis alle opholdsrum har dør direkte til terræn
   i det fri, og der ikke er opholdsrum til flere end 150 personer.

2) I bygningsafsnit i anvendelseskategori 3 med tilhørende flugtveje, som er
   indrettet til flere end 150 personer, skal varslingen ske med talt besked.

3) I bygningsafsnit i anvendelseskategori 3 med tilhørende flugtveje, der
   indeholder opholdsrum, som er indrettet til flere end 150 personer, og
   anvendes på en måde, der forringer muligheden for sikker evakuering, skal
   varslingsanlæg aktiveres af et automatisk brandalarmanlæg.

4) En boligenhed i bygningsafsnit i anvendelseskategori 4 skal udføres med
   røgalarmanlæg.

5) Bygningsafsnit i anvendelseskategori 5 med tilhørende flugtveje, som er
   indrettet med mere end 10 soverum eller med mere end 50 sovepladser, skal
   udføres med automatisk varslingsanlæg, som aktiveres af et automatisk
   brandalarmanlæg. Hvor alle soverum har direkte adgang til terræn i det fri,
   eller hvor bygningsafsnittet er indrettet med højst 10 soverum og højst 50
   sovepladser, kan varsling undlades, såfremt der  i alle soverum og flugtveje
   installeres røgalarmanlæg, som er tilsluttet strømforsyningen, og som udføres
   med batteribackup.

6) Bygningsafsnit i anvendelseskategori 6 med tilhørende flugtveje skal udføres
   med et automatisk varslingsanlæg, som aktiveres af et automatisk
   brandalarmanlæg. Varslingen skal tilpasses personerne i bygningsafsnittet.
   Hvor personer ikke selv kan reagere på varsling eller ikke ved egen hjælp kan
   bringe sig i sikkerhed, skal varsling ske til personalet.

7) Kolonihavehuse med strømforsyning udføres med røgalarmanlæg. Kolonihavehuse
   uden strømforsyning udføres med batteridrevet røgalarmer.

_Stk. 2._ Ved opfyldelse af stk. 1 skal flere bygningsafsnit i samme
anvendelseskategori med fælles flugtveje anses som et bygningsafsnit.

Stk. 3. Forsamlingstelte, der opstilles midlertidigt i op til 6 uger, er ikke
omfattet af stk. 1, såfremt det dokumenteres, at der kan foretages en anden
tilstrækkelig varsling af personer i forsamlingsteltet.

### § 94

En flugtvej er et sammenhængende system af udgange, flugtvejsgange og
flugtvejstrapper, og den skal sikre, at personer kan forlade en bygning på
sikker vis.

_Stk. 2._ Design, projektering og udførelse af flugtveje skal ske under hensyn
til:

1) Personers kendskab til flugtvejene i bygningen.

2) At flugtveje skal være lette at identificere, nå og anvende.

3) Personers mulighed for og evne til at anvende flugtveje i bygningen.
4) At evakuering af personer på sikker vis kan ske til terræn i det fri eller
   til et sikkert sted i bygningen og derfra på sikker vis til terræn i det fri.

5) At der ikke opstår kritiske temperaturer, røgkoncentrationer, varmestråling
   eller tilsvarende kritiske forhold i det tidsrum, i hvilket flugtvejene skal
   anvendes til evakuering.

6) At flugtvejene skal være dimensioneret til det antal personer, der skal
   benytte dem.

7) At døre i og til flugtveje skal være dimensioneret til det antal personer,
   som skal benytte dem.

8) At flugtveje skal være fri i hele den nødvendige bredde.

### § 95

Der skal installeres automatisk sprinkleranlæg i en bygning, når der i bygningen
er et eller flere soverumsafsnit i anvendelseskategori 6, og disse
soverumsafsnit til sammen har et etageareal, der er større end 1.000 m2, og
bygningen samtidig er i mere end én etage over terræn.

### § 96

Der skal installeres flugtvejs- og panikbelysning:

1) I flugtveje i bygningsafsnit i anvendelseskategori 2 og 3, hvis
   bygningsafsnittet er indrettet til flere end 150 personer. Flugtvejs- og
   panikbelysning kan udelades, hvis alle opholdsrum har dør direkte til terræn
   i det fri, og der ikke er opholdsrum til flere end 150 personer.
2) I opholdsrum i anvendelseskategori 3 og 6, der er indrettet til flere end 150
   personer.

3) I flugtveje i bygningsafsnit i anvendelseskategori 5 og 6, hvis
   bygningsafsnittet har et etageareal, der er større end 1.000 m². For
   bygningsafsnit i anvendelseskategori 5 og 6, hvor alle soverum og opholdsrum
   har dør direkte til terræn i det fri, kan flugtvejs- og panikbelysning
   undlades.

4) I garageanlæg med et etageareal større end 2.000 m2.

_Stk. 2._ Der skal installeres flugtvejsbelysning i garageanlæg med et
etageareal større end 600 m2.

_Stk. 3._ Der skal installeres panikbelysning i flugtvejstrapper i bygninger med
gulv i øverste etage mere end 22 m over terræn.

_Stk. 4._ Ved opfyldelse af stk. 1, nr. 1-3, skal flere bygningsafsnit i samme
anvendelseskategori med fælles flugtveje anses som et bygningsafsnit.

_Stk. 5._ Ved opfyldelse af stk. 1, nr. 4, og stk. 2, skal flere garageanlæg i
samme anvendelseskategori med fælles flugtveje anses som et garageanlæg.

### § 97

Brandmæssige enheder til personophold skal indrettes med redningsåbninger, med
mindre et tilsvarende sikkerhedsniveau kan opnås på anden vis.

### § 98

Design, projektering og udførelse af redningsåbninger skal ske under hensyn til:

1) At personer i den brandmæssige enhed skal kunne give sig til kende.

2) Antallet af personer, som den brandmæssige enhed er beregnet til.

3) At de kan anvendes til redning af personer ved egen hjælp, hvor underkant af
   redningsåbning er højst 2,0 m over terræn, eller via redningsberedskabets
   stiger, hvor redningsåbningens og bygningens placering muliggør det.

4) At redningsåbninger i brandmæssige enheder kan åbnes uden brug af nøgle eller
   særligt udstyr, når der opholder sig personer som har lovlig adgang, i de
   pågældende brandmæssige enheder.

## § 99 - 103 Bærende konstruktioners brandmodstandsevne

### § 99

I tilfælde af brand skal bygninger og bygningsdele have en tilstrækkelig
brandmodsstandsevne.

_Stk. 2._ Projektering og udførelse af bygningers konstruktioner skal ske under
hensyn til, at:

1) Evakuering af de personer, der opholder sig i bygningen, kan ske på sikker
   vis, og at der ikke sker væsentlige skader på bygningen.

2) Der ikke sker skade på personer og bygninger på anden grund.

3) Redningsberedskabet har forsvarlig mulighed for redning af personer og for at
   gennemføre det slukningsarbejde og den begrænsning af brandspredning, som er
   nødvendig herfor.

4) Der ikke sker væsentlige skader på andre bygninger på egen grund, som kan
   medføre fare for personer eller redningsberedskabets redningsindsats.

### § 100

Brandmodstandsevnen for bærende bygningsdele bestemmes enten ved
standardbrandpåvirkning eller ved anvendelse af et naturligt brandforløb som
beskrevet i DS/EN 1991-1-2 Eurocode 1: Last på bærende konstruktioner- Del 1-2:
Generelle laster - Brandlast og DS/EN 1991-1-2 DK NA Nationalt Anneks til
Eurocode 1: Last på bygværker - Del 1-2: Generelle laster - Brandlaster.

_Stk. 2._ Anvendes et naturligt brandforløb i medfør af stk. 1, skal det
dokumenteres, at konstruktionen kan modstå det fulde brandforløb.

### § 101

### § 100 kan fraviges, hvis det på anden vis sikres og dokumenteres, at fravigelsen er forsvarlig, og der opnås et sikkerhedsniveau som beskrevet i § 82 og § 344, stk. 2, nr. 1.

### § 102

Bæreevnen under brand skal bestemmes som beskrevet i kapitel 15.

### § 103

Bygningsdele skal sammenbygges, så den samlede bygningskonstruktion i
brandmæssig henseende ikke har en ringere bæreevne i tilfælde af brand, end de
enkelte bygningsdele i konstruktionen har. Dette gælder både bærende og
brandadskillende bygningsdele.


## § 104 Antændelse og brand- og røgspredning

Byggeri skal projekteres og udføres, så det sikres, at der i tilfælde af brand
ikke sker væsentlig brand- og røgspredning. Dette skal ske under hensyn til, at:

1) Risikoen for, at en brand opstår, begrænses.

2) Brand- og røgspredning begrænses i den brandmæssige enhed, hvor branden er
   opstået.

3) Brand- og røgspredning til andre brandmæssige enheder forhindres i den tid,
   som er nødvendig for evakuering og redningsberedskabets redningsindsats.

4) Brandspredning til andre bygninger på samme grund begrænses.

5) Der ikke sker brandspredning til bygninger på anden grund.

## § 105 - § 107 Risiko for antændelse

### § 105

Installationer og andre tiltag, som kan medføre en særlig risiko for, at en
brand opstår, herunder eltavler, ladestationer, fyringsanlæg, aftrækssystemer og
tilsvarende, skal placeres og udføres, så risikoen for, at en brand opstår og
spreder sig, minimeres.

_Stk. 2_. Affaldsrum skal placeres og udføres, så risikoen, for at en brand
opstår og spreder sig, minimeres.

### § 106

Det skal sikres, at rørgennemføringer, kanaler og lignende foranstaltninger til
bortledning af varm røg ikke bidrager til antændelse af bygningsdele.

### § 107

Større fyringsanlæg skal placeres i selvstændige brandmæssige enheder med adgang
direkte til det fri for at mindske risikoen for brandspredning.

## § 108 - § 109 Brand- og røgspredning i det rum, hvor branden opstår

### § 108

Indvendige overflader i rum må ikke bidrage væsentligt til brand- og
røgspredning i den tid, som personer, der opholder sig i rummet, skal bruge til
at bringe sig i sikkerhed.

### § 109

Indvendige overflader skal designes og udføres, så de ikke bidrager væsentligt
til brand- og røgspredning som følge af overfladernes:

> 1) Antændelighed.
>
> 2) Brandspredning.
>
> 3) Produktion af varme og røg.
>
> 4) Produktion af brændende dråber og partikler.

## § 110 - § 119 Brand- og røgspredning i den bygning, hvor branden opstår, eller til bygninger på samme grund

### § 110

Indvendige overflader i flugtveje skal udføres, så de ikke bidrager væsentligt
til brand- og røgspredning i den tid, som flugtvejen anvendes til evakuering af
personer.

### § 111

Byggeri kan opdeles i flere brandmæssige enheder. Opdelingen i brandmæssige
enheder skal sikre, at flugtvejene kan anvendes i den tid, der er nødvendig for
evakuering og redning af personer i et byggeri, og så der ikke sker væsentlig
brandspredning.

### § 112

Bygningsafsnit skal udgøre en eller flere selvstændige brandmæssige enheder.

### § 114

Gennemføringer i brandadskillende bygningsdele skal udføres, så bygningsdelenes
brandtekniske egenskaber ikke forringes.

### § 115

Bygningsdele skal udføres på en sådan måde, at en brand ikke kan sprede sig fra
en brandmæssig enhed til et hulrum, som passerer én eller flere brandadskillende
bygningsdele.

### § 116

Installationsskakte, trapperum, elevatorskakte og lignende, der forbinder flere
brandmæssige enheder, skal brandmæssigt adskilles fra andre dele af bygningen.
Den brandmæssige adskillelse kan ske ved, at de udføres som selvstændige
brandmæssige enheder.

### § 117

Ydervægge og tage skal projekteres og udføres, så det sikres, at:

> 1) Brandspredning i og på ydervægge og tage begrænses.
>
> 2) Der i bygninger med flere end en brandmæssig enhed ikke sker brandspredning
>    mellem de forskellige brandmæssige enheder via ydervægge og tage i den tid,
>    som er nødvendig for evakuering og redningsberedskabets indsats.
>
> 3) Ydervægge ikke udvikler uacceptable mængder af brændende dråber og
>    partikler.
>
> 4) Der ikke sker nedfald af dele af ydervæggen, som kan medføre risiko for
>    skade på personer i den tid, som er nødvendig for evakuering og
>    redningsberedskabets redningsindsats.

### § 118

Bygninger på samme grund skal placeres i en sådan afstand til hinanden eller
udføres på en sådan måde, at brandspredning mellem bygningerne begrænses i den
tid, som er nødvendig for evakuering og redningsberedskabets indsats.

### § 119

Midlertidige camping- og salgsområder skal placeres, indrettes og bruges på en
sådan måde, at en brand kan begrænses til det område, hvor branden er opstået.
Brandspredning til andre områder skal forhindres i den tid, som er nødvendig for
evakuering og redningsberedskabets indsats.

## § 120 - § 124 Brandtekniske installationer til begrænsning af brand- og røgspredning

### § 120

I camping- og salgsområder skal der være brandslukningsmateriel i et sådan
omfang, at tilstedeværende kan foretage en acceptabel indledende indsats.

### § 121

Der skal i følgende bygningsafsnit installeres slangevinder for at sikre, at
personer i bygningen kan foretage en indledende slukning:

1) Bygningsafsnit i industri- og lagerbygninger i anvendelseskategori 1, hvis
   etagearealet er større end 1.000 m².

2) Bygningsafsnit i anvendelseskategori 2 og 3, som er indrettet til mere end
   150 personer.

3) Bygningsafsnit i anvendelseskategori 5 med mere end 10 soverum eller med mere
   end 50 sovepladser.

4) Bygningsafsnit i anvendelseskategori 6.

Stk. 2. I bygningsafsnit i anvendelseskategori 1 med et etageareal større end
1.000 m2, som er indrettet til avlsbygninger, skal der være
brandslukningsmateriel, så der kan foretages en indledende slukning.

Stk. 3. Telte er ikke omfattet af stk. 1. I telte med et areal større end 1.000
m2, eller som er beregnet til flere end 150 personer, skal der dog opstilles
brandslukningsmateriel, så der kan foretages en indledende slukning.

### § 122

Der skal i rum, der er større end 1.000 m², installeres automatisk
brandventilation eller automatisk sprinkleranlæg for at reducere risikoen for
brandudbredelse i rummet.

Stk. 2. Telte er ikke omfattet af stk. 1.

### § 123

 Der skal installeres automatisk sprinkleranlæg i bygninger for at sikre mod
 brandspredning i følgende:

1) Bygningsafsnit i bygninger i 1 etage i anvendelseskategori 1, med et
   etageareal større end 2.000 m², med undtagelse af:

a) Bygningsafsnit til kontor på højst 5.000 m².

b) Bygningsafsnit til avlsbrug.

c) Bygningsafsnit til industri og lager med en brandbelastning på højst 250
MJ/m².

d) Bygningsafsnit til industri og lager på højst 5.000 m² med en brandbelastning
på højst 800 MJ/m².

2) Bygningsafsnit i anvendelseskategori 1, der har et etageareal større end
   2.000 m², og som er beliggende i bygninger i mere end 1 etage.

3) Bygningsafsnit til lager i anvendelseskategori 1, hvor stablingshøjden er
   over 8 m og etagearealet er større end 600 m².

4) Bygningsafsnit i anvendelseskategori 2 og 3, der har et etageareal større end
   1.000 m², og som er beliggende i bygninger i mere end 1 etage, jf. dog pkt.
   5.

5) Bygningsafsnit i 1 etage i anvendelseskategori 2 og 3, der har et etageareal
   større end 2.000 m², og som er beliggende i terrænniveau i bygninger med gulv
   i øverste etage højst 5,1 m over terræn.

6) Bygningsafsnit i anvendelseskategori 4, 5 og 6, der har et etageareal større
   end 2.000 m² ,og som er beliggende i bygninger i 1 etage.

7) Bygningsafsnit i anvendelseskategori 4, 5 og 6, der har et etageareal større
   end 600 m², og som er beliggende i bygninger i mere end 1 etage, jf. dog pkt.
   8.

8) Bygningsafsnit i fritliggende og sammenbyggede enfamiliehuse samt sommerhuse
   i anvendelseskategori 4, der har et etageareal:

a) større end 2.000 m2, eller

b) større end 600 m2 og har mere end 3 etager over terræn, eller

c) større end 600 m2 og har mere end 1 etage under terræn.

9) Bygninger med gulv i øverste etage mere end 22 m over terræn.

10) Bygningsafsnit i garageanlæg med frie åbne ramper mellem bygningsafsnittene,
    når det samlede etageareal af bygningsafsnittene er større end 10.000 m².

_Stk. 2_. Telte med en brandbelastning på højst 800 MJ/m2 er ikke omfattet af
stk. 1.

### § 124

Der skal i industri- og lagerbygninger samt for visse avlsbygninger i
anvendelseskategori 1 installeres automatisk brandalarmanlæg for at sikre en
tidlig alarmering af redningsberedskabet og for at sikre mod væsentlig
brandspredning, såfremt:

> 1) Bygningsafsnittet har et etageareal, der er større end 2.000 m², og der
>    ikke er installeret et automatisk sprinkleranlæg.
>
> 2) Bygningsafsnittet har et etageareal, der er større end 5.000 m², og en
>    stablingshøjde på mere end 10 m.

## § 125 Brandspredning til bygninger på anden grund

Byggeri skal placeres i en sådan afstand til skel mod nabo, vej- og stimidte,
eller udføres på en sådan måde, at det sikres, at der ikke er risiko for
brandspredning til anden grund.

## § 126 - § 133 Redningsberedskabets indsatsmuligheder

### § 126

Byggeriets placering på grunden samt dets udformning skal sikre, at der i
tilfælde af brand er forsvarlig mulighed for, at redningsberedskabet kan
foretage redning og bistå evakuering af personer og dyr. Det skal ligeledes
sikres, at der kan gennemføres det slukningsarbejde, der er nødvendigt hertil.

   _Stk. 2._ Design, projektering og udførelse skal ske under hensyn til, at:

1.  Der er adgangs- og tilkørselsforhold på grunden, så redningsberedskabet har
    mulighed for uhindret at komme frem til byggeriet.
2.  Det i og uden for byggeriet er muligt at fremføre det nødvendige udstyr til
    redning af personer samt til slukningsarbejde i forbindelse hermed.
3.  Bygninger indrettes, så der er mulighed for at kunne gennemføre en
    forsvarlig rednings- og slukningsindsats i forbindelse med redning.

### § 127

Brandtekniske installationer til redningsberedskabets brug skal være tydeligt
markerede.

### § 128

I bygninger med redningsåbninger til brug for redningsberedskabets personredning
med stiger, skal der være udlagt brandredningsarealer.

### § 130

I bygninger, hvor redningsberedskabets brandslanger ikke kan føres frem af de
primære indtrængningsveje som trapper mv., skal der installeres stigrør.

### § 131

I redningsberedskabets primære indtrængningsveje skal der være mulighed for
røgudluftning.

### § 132

I bygningsafsnit, hvor røgudluftning ikke kan ske ved naturlig ventilation via
åbninger i ydervægge eller i tag, skal der på anden måde etableres mulighed for
røgudluftning.

### § 133

I bygningsafsnit med gulv i øverste etage mere end 22 m over terræn, skal der
installeres mindst en brandmandselevator af hensyn til redningsberedskabets
indsatsmuligheder.

   _Stk. 2._ I bygningsafsnit i anvendelseskategori 6, indrettet til
   sengeliggende eller personer med nedsat mobilitet, f.eks. plejeboliger eller
   hospitaler, skal der i tilstrækkeligt omfang installeres
   brandmandselevatorer, som har en sådan størrelse, at de kan anvendes til
   transport af sygesenge.


## § 134 - § 136 Funktionsafprøvning, kontrol og systemintegrationstest inden ibrugtagning

### § 134

Før ibrugtagning af et byggeri skal der gennemføres en funktionsafprøvning og
kontrol af de brandtekniske installationer og brandslukningsmateriel i
byggeriet, der viser, at den enkelte brandtekniske installation og det enkelte
brandslukningsmateriel fungerer efter hensigten.

   _Stk. 2._ Funktionsafprøvning og kontrol udføres efter Bygningsreglementets
   vejledning til kapitel 5 - Brand eller på anden måde, som på tilsvarende vis
   dokumenterer, at de brandtekniske installationer fungerer efter hensigten.



### § 135

For bygningsafsnit i risikoklasse 2-4 skal funktionsafprøvning og kontrol for
følgende brandtekniske installationer foretages af et akkrediteret
inspektionsorgan, der er akkrediteret i henhold til DS/EN/ ISO/IEC 17020 –
Overensstemmelsesvurdering – Krav til forskellige typer inspektionsorganer:

1) Automatisk brandalarmanlæg, ABA-anlæg.

2) Automatisk brandventilationsanlæg, ABV-anlæg.

3) Automatisk sprinkleranlæg, AVS-anlæg.

4) Automatisk tryksætningsanlæg, ATA-anlæg.

  5) Flugtvejs- og panikbelysningsanlæg.

6) Varslingsanlæg.

### § 136

Hvor flere brandtekniske installationer skal virke sammen, skal der før
ibrugtagning foretages systemintegrationstest, der viser, at det sammenhængende
system af installationer har den ønskede funktion.

_Stk. 2._ Systemintegrationstest udføres efter Bygningsreglementets vejledning
til kapitel 5 – Brand eller på anden måde, som på tilsvarende vis dokumenterer,
at de brandtekniske installationer fungerer efter hensigten. For bygningsafsnit
i risikoklasse 2-4 skal systemintegrationstest foretages af et akkrediteret
inspektionsorgan, der er akkrediteret i henhold til DS/EN/ ISO/IEC 17020 –
Overensstemmelsesvurdering – Krav til forskellige typer af inspektionsorganer.

## § 137 - § 146 Drift, kontrol og vedligehold af brandforhold i og ved bygninger

### § 137

Drift, kontrol og vedligehold af brandsikkerheden i og ved bygninger skal ske,
så det sikres, at sikkerheden i tilfælde af brand er opretholdt i hele
bygningens levetid, jf. § 82.

### § 138

Brugen af en bygning skal ske, så det sikres, at sikkerheden i tilfælde af brand
opretholdes i hele bygningens levetid.



### § 139

Det er ejeren eller en heraf udpeget driftsansvarlig person, som skal sikre, at
§§ 137, 138 og §§ 140-158 overholdes.

### § 140

En bygnings brandsikringstiltag, herunder relevante dele af materialer,
konstruktioner, bygningsdele og brandtekniske installationer, skal kontrolleres
og vedligeholdes, så de i hele bygningens levetid bidrager til brandsikkerheden,
jf. § 82.



### § 141

Brandtekniske installationer, håndslukningsudstyr samt brandsikring af
ventilationsanlæg i og ved bygninger og bygningsafsnit skal løbende
funktionsafprøves og kontrolleres.

   _Stk. 2._ Kravet om løbende funktionsafprøvning og kontrol anses som opfyldt,
   hvis afprøvning og kontrol sker med de intervaller, som er beskrevet i
   Bygningsreglementets vejledning til kapitel 5 - Brand.

Stk. 3. For bygningsafsnit i risikoklasse 2-4 skal den løbende
funktionsafprøvning og kontrol af følgende brandtekniske installationer
foretages af et akkrediteret inspektionsorgan, der er akkrediteret i henhold til
DS/EN/ ISO/IEC 17020 - Overensstemmelsesvurdering – Krav til forskellige typer
inspektionsorganer:

1) Automatisk brandalarmanlæg, ABA-anlæg.

2) Automatisk brandventilationsanlæg, ABV-anlæg.

3) Automatisk sprinkleranlæg, AVS-anlæg.

4) Automatisk tryksætningsanlæg, ATA-anlæg.

  5) Flugtvejs- og panikbelysningsanlæg.

6) Varslingsanlæg.

   _Stk. 4._ Stk. 3 omfatter alene byggeri, hvortil der er meddelt
   ibrugtagningstilladelse i medfør af bekendtgørelser udstedt vedrørende
   bygningsreglement 2018 samt byggeri opført efter tidligere lovgivning, hvor
   funktionsafprøvning eller kontrol ved et akkrediteret inspektionsorgan er et
   krav i byggetilladelsen eller en forudsætning i den brandtekniske
   dokumentation for det pågældende byggeri

   _Stk. 5._ Brandtekniske installationer ved transportable konstruktioner, som
   opstilles midlertidigt, jf. § 6 b, stk. 2, er ikke omfattet af stk. 3.

_Stk. 6_. Bliver det akkrediterede inspektionsorgan ved en funktionsafprøvning
opmærksom på, at anlæg er behæftet med fejl, der kan medføre risiko for konkret
personskade i tilfælde af brand, skal der ske meddelelse herom til
kommunalbestyrelsen.

### § 142

Hvor flere brandtekniske installationer skal virke sammen, skal der foretages
løbende systemintegrationstest, der viser, at det sammenhængende system af
installationer har den ønskede funktion.

   _Stk. 2._ Kravet om løbende systemintegrationstest i stk. 1 anses som
   opfyldt, hvis systemintegrationstesten sker med de intervaller, som er
   beskrevet i Bygningsreglementets vejledning til kapitel 5 – Brand.

   _Stk. 3._ Den løbende systemintegrationstest udføres efter
   Bygningsreglementets vejledning til kapitel 5 – Brand eller på anden måde,
   som på tilsvarende vis dokumenterer, at de brandtekniske installationer
   fungerer efter hensigten. For bygningsafsnit i risikoklasse 2-4 skal
   systemintegrationstest foretages af et akkrediteret inspektionsorgan, der er
   akkrediteret i henhold til DS/EN ISO/IEC 17020 – Overensstemmelsesvurdering –
   Krav til forskellige typer inspektionsorganer.

   _Stk. 4._ Stk. 3 omfatter alene byggeri, hvortil der er meddelt
   ibrugtagningstilladelse i medfør af bekendtgørelser udstedt vedrørende
   bygningsreglement 2018 samt byggeri opført efter tidligere lovgivning, hvor
   systemintegrationstest ved et akkrediteret inspektionsorgan er et krav i
   byggetilladelsen eller en forudsætning i den brandtekniske dokumentation for
   det pågældende byggeri.

 _Stk. 5._ Bliver det akkrediterede inspektionsorgan ved en
 systemintegrationstest opmærksom på, at anlæg er behæftet med fejl, der kan
 medføre risiko for konkret personskade i tilfælde af brand, skal der ske
 meddelelse herom til kommunalbestyrelsen.

### § 143

Før ibrugtagning skal der udarbejdes en drifts-, kontrol- og
vedligeholdelsesplan.

_Stk. 2._ Udarbejdelse af en drifts- kontrol- og vedligeholdelsesplan ved
ombygning af eller tilbygning til eksisterende bygningsafsnit kan udelades,
såfremt der ikke sker en væsentlig ændret anvendelse eller ændres på
forudsætningerne for de brandmæssige forhold

_Stk. 3._ Drift, kontrol og vedligehold af brandsikringstiltag skal ske i
henhold til den for bygningsafsnittet udarbejdede drifts-, kontrol- og
vedligeholdelsesplan.

### § 144

For eksisterende bygninger, hvor der ikke foreligger en godkendt drifts-,
kontrol- og vedligeholdelsesplan, skal drift, kontrol og vedligehold ske i
henhold til Bygningsreglementets vejledning til kapitel 5 - Brand.

### § 145

En drifts-, kontrol- og vedligeholdelsesplan skal udformes, så det sikres, at §§
137-142 er opfyldt.

### § 146

En drifts-, kontrol- og vedligeholdelsesplan, som er udarbejdet i henhold til
_Bygningsreglementets vejledning til kapitel 5 - Brand_, anses for at opfylde
bestemmelserne i dette afsnit.

## § 147 - § 150 Drift, kontrol og vedligehold af hoteller mv., plejeinstitutioner, forsamlingslokaler, daginstitutioner og lignende, hvor brugen af bygningen nødvendiggør særlige driftsmæssige tiltag, for at opretholde brandsikkerheden i bygningen

### § 147

For nedenstående bygningsafsnit gælder tillige driftsmæssige krav som angivet i
§ 148:

1.  Bygningsafsnit i anvendelseskategori 2 med undervisningsafsnit til flere end
    150 personer.
2.  Bygningsafsnit i anvendelseskategori 3 til flere end 150 personer.
3.  Bygningsafsnit i anvendelseskategori 5 med soverumsafsnit med flere end 10
    sovepladser.
4.  Bygningsafsnit i anvendelseskategori 6 til flere end 50 personer eller med
    flere end 10 sovepladser.
5.  Bygninger, hvor brugen af bygningen nødvendiggør særlige driftsmæssige
    tiltag for at opretholde brandsikkerheden i bygningen.

    _Stk. 2._ Flere bygningsafsnit i samme anvendelseskategori med fælles
    flugtveje anses som et bygningsafsnit.



### § 148

En drifts-, kontrol- og vedligeholdelsesplan for bygningsafsnit i § 147 skal
udarbejdes, så det sikres, at følgende supplerende driftsmæssige krav er
opfyldt:

1.  Der er udarbejdet en beskrivelse af driftsorganisationen, herunder
    oplysninger om den/de til enhver tid værende driftsansvarlige person(er) med
    kontaktoplysninger. Det skal meddeles kommunalbestyrelsen, hvem der er
    den/de driftsansvarlige person(er).
2.  Der er udarbejdet ordensregler om forebyggelse af brand.
3.  Der er udarbejdet en brand- og evakueringsinstruks.
4.  Personalet er instrueret i både de udarbejdede ordensregler, brand- og
    evakueringsinstruks samt, at personalet i relevant omfang er instrueret i
    placering og brug af håndslukningsudstyr og brandtekniske installationer.
5.  Der er udarbejdet og ophængt en pladsfordelingsplan i lokaler, som er
    omfattet af § 147, stk. 1, nr. 2.
6.  Der er udarbejdet en driftsjournal for lokaler, som er omfattet af § 147,
    stk. 1, nr. 2.
7.  Det dokumenteres, at kontroller som er foreskrevet i driftsjournalen er
    gennemført, og nødvendige udbedringer er foretaget. Dokumentationen skal
    opbevares på stedet.
8.  Der i soverumsafsnit, som er omfattet af§ 147, stk. 1, nr. 3, er udarbejdet
    og ophængt opslag til brugerne om alarmering og evakuering. Opslagene skal
    placeres synligt på alle værelser og i fællesarealer.

9.  Der i eksisterende soverumsafsnit i plejeinstitutioner, hvor der ikke er
    installeret automatisk brandalarmanlæg, er en fast vågen vagt pr. 50 meter
    ganglængde på hver etage.
10.  Det sikres, at der i tilstrækkeligt omfang er opstillet
     brandslukningsmateriel.
11.  Der udarbejdes beskrivelser af omfang og frekvens af eventuelle brand- og
     evakueringsøvelser.



### § 149

For bygninger omfattet af § 147, anses en drifts-, kontrol- og
vedligeholdelsesplan, som er udarbejdet i henhold til _Bygningsreglementets
vejledning til kapitel 5 - Brand_, for at opfylde § 148.

### § 150

For eksisterende bygninger, omfattet af § 147, hvor der ikke inden
ibrugtagningstilladelsen er udarbejdet en drifts-, kontrol- og
vedligeholdelsesplan, eller hvor den udarbejdede drifts-, kontrol- og
vedligeholdelsesplan ikke sikrer opfyldelse af §§ 137-142 og § 148, skal drift,
kontrol og vedligehold ske i henhold til Bygningsreglementets vejledning til
kapitel 5 - Brand.

## § 151 - § 152a Eksisterende feriehuse med flere end 10 sovepladser, der anvendes til udlejning, samt eksisterende kirker

### § 151

I feriehuse med flere end 10 sovepladser, der anvendes til udlejning, skal der i
passende omfang installeres røgalarmer. Der skal placeres mindst én røgalarm i
hvert feriehus, dog mindst én på hver etage.

### § 152

I eksisterende kirkerum, som anvendes til kirkelige handlinger, koncerter samt
arrangementer af lignende karakter, som ikke medfører forøget brandrisiko, kan
forhold, som ellers er gældende for forsamlingslokaler, jf. § 148, undlades. 

_Stk. 2._ Kirkerum, hvor drift, kontrol og vedligehold udføres efter
_Bygningsreglementets vejledning til kapitel 5 - Brand,_ anses for at opfylde §§
137-142.

### § 152a

(Ophævet)


## § 153 - § 155 Industri- og lagerbygninger, hvor brugen af bygningen nødvendiggør særlige yderligere driftsmæssige tiltag, for at opretholde brandsikkerheden i bygningen

### § 153

Drift, kontrol og vedligehold skal for følgende bygningsafsnit i lagerbygninger
ske, så §§ 137-142 og § 154 er opfyldt:

1.  Bygningsafsnit i risikoklasse 2 med et etageareal større end 2.000 m².
2.  Bygningsafsnit i risikoklasse 2 med en stablingshøjde, der er større end 8 m
    og med etageareal større end 600 m².
3.  Bygningsafsnit i risikoklasse 3 og 4.
4.  Bygningsafsnit, hvor brugen af bygningen nødvendiggør særlige driftsmæssige
    tiltag.



### § 154

En drifts-, kontrol- og vedligeholdelsesplan for bygningsafsnit i § 153 skal
udarbejdes, så det sikres, at følgende driftsmæssige krav er opfyldt:

1.  Der er udarbejdet en beskrivelse af driftsorganisationen, herunder den/de
    til enhver tid værende driftsansvarlige person(er) med kontaktoplysninger.
2.  Der er udarbejdet ordensregler om forebyggelse af brand.
3.  Der er udarbejdet en brand- og evakueringsinstruks.
4.  Personalet er instrueret i både de udarbejdede ordensregler, brand- og
    evakueringsinstruks samt, at personalet i relevant omfang er instrueret i
    placering og brug af håndslukningsudstyr og brandtekniske installationer.
5.  Der er udarbejdet en beskrivelse af oplag i bygningen, herunder
    begrænsninger på type af oplag, principper for oplagring og
    belægningsplaner.



### § 155

### §§ 153 og 154 anses for opfyldt, hvis drifts-, kontrol- og vedligeholdelsesplanen er udført efter Bygningsreglementets vejledning til kapitel 5 - Brand.

## § 156 - § 158 Transportable konstruktioner, herunder forsamlingstelte, samt midlertidige salgs- og campingområder, hvor brugen nødvendiggør yderligere driftsmæssige tiltag for at opretholde brandsikkerheden.

### § 156

Drift, kontrol og vedligehold af følgende skal ske på en sådan måde, at §§
137-142 og § 157 til en hver tid er overholdt:

1) Transportable konstruktioner til flere end 150 personer.

2) Midlertidige camping- og salgsområder til flere end 150 personer.

### § 157

Der skal udarbejdes en drifts-, kontrol- og vedligeholdelsesplan for de
transportable konstruktioner og områder nævnt i § 156, så følgende sikres:

1) Der i forsamlingstelte som anvendes af flere end 150 personer udarbejdes en
   driftsjournal og en pladsfordelingsplan.

2) Der udarbejdes en brand- og evakueringsinstruks.

3) Der udarbejdes ordensregler om forebyggelse af brand.

4) Personalet er instrueret i de udarbejdede ordensregler, brand- og
   evakueringsinstruks, placering og brug af håndslukningsudstyr og
   brandtekniske installationer.

### § 158

### §§ 156 og 157 anses for opfyldt, såfremt drifts-, kontrol- og vedligeholdelsesplanen er udført i henhold til _Bygningsreglementets vejledning til kapitel 5 - Brand._