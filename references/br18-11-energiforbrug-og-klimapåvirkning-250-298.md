# Energiforbrug og klimapåvirkning (§ 250 - § 298)

## § 250 Energiforbrug og klimapåvirkning

Bygninger skal projekteres, udføres, ombygges og vedligeholdes, så unødvendigt
energiforbrug til opvarmning, varmt vand, køling, ventilation og belysning
undgås, og så unødvendig klimapåvirkning undgås, under hensyn til bygningernes
anvendelse og omfang af byggearbejdet.

## § 251 - § 256 Bygningers energiforbrug

### § 251

Bygninger skal projekteres, udføres, ombygges og vedligeholdes, så energibehovet
ved beregning ikke overstiger energirammen, der omfatter bygningens samlede
behov for tilført energi til opvarmning, ventilation, køling, varmt brugsvand og
belysning. Tilført energi fra forskellige energiforsyningsformer sammenvejes ved
brug af energifaktorerne i §§ 252 og 253. Eftervisning skal ske på grundlag
af _SBi-anvisning 213 Bygningers energibehov._

_Stk. 2__._ For tilbygninger, ændret anvendelse, ombygninger, midlertidige
flytbare pavilloner og sommerhuse kan bestemmelserne i [§§
267-292](https://bygningsreglementet.dk/Tekniske-bestemmelser/11/Krav/267_270#8384908b-b6de-4e3b-8b7f-7c3c2fcb6f4a)
anvendes som alternativ til energirammen.

_Stk. 3._ Et bygningsrelateret produkt, som er omfattet af en EU-forordning
under Ecodesign-direktivet, skal overholde kravene i den relevante, gældende
forordning på det tidspunkt, hvor produktet installeres i bygningen.

### BEREGNINGSVEJLEDNING

​Anvisningen beskriver, hvordan man bruger beregningsprogrammet Be15 til
beregning af bygningers energibehov. Programmet skal bruges, når man skal
eftervise, at en bygning opfylder energibestemmelserne i bygningsreglementet.
Anvisning og beregningsprogram henvender sig til rådgivende ingeniører,
arkitekter, entreprenører, andre projekterende og udførende inden for byggeri
samt til offentlige myndigheder.

### Find SBi-Anvisning 213 på Statens Byggeforskningsinstituts (SBi) hjemmeside her [Find SBi-Anvisning 213 på Statens Byggeforskningsinstituts (SBi) hjemmeside her](https://sbi.dk/anvisninger/Pages/213-Bygningers-energibehov-4.aspx)

Anvisning og program er betalingsbelagt.

### § 252

I bygninger skal der ved beregning af det samlede tilførte energibehov ske en
vægtning af de enkelte forsyningsformer. Der anvendes følgende faktorer: 

> 1) 1,9 for el. 
>
> 2) 0,85 for fjernvarme.
>
> 3) For andre former for varme benyttes en faktor på 1,0 og den relevante
>    nyttevirkning.

### § 253

Ved tilslutning af en ny bygning til en eksisterende kedel, som også forsyner
eksisterende bygninger, anvendes en faktor på 1,0. For udnyttelse af spildvarme
fra produktionsanlæg eller lignende benyttes fjernvarmefaktoren.

### § 254

For følgende rum eller bygninger gælder:

1) Bygningsdele, som omgrænser rum, der får tilført spildvarme, f.eks.
   kedelcentraler og bagerier, skal isoleres svarende til anvendelsen.

2) Bygningsdele, som omgrænser rum, der ikke eller kun kortvarigt opvarmes til
   over 5 °C, skal isoleres svarende til anvendelsen.

3) Uopvarmede bygninger eller bygninger opvarmet til under 5 °C skal ikke
   overholde krav til varmeisolering eller energirammen.

### § 255

Bygninger og bygningsdele, herunder vinduer og døre, skal projekteres og
udføres, så varmetabet ikke forøges væsentligt som følge af:

1) Fugt i konstruktioner.

2) Utilsigtet luftgennemgang gennem indgangspartier i f.eks. butikker, kontorer
   og hoteller.

3) Utilsigtet luftgennemgang gennem bygningsdele, f.eks. varmeisolering, der
   udsættes for vindpåvirkning.

4) Kuldebroer.



### § 256

For energiberegninger gælder følgende beregningsforudsætninger:

1) Ved beregning af transmissionsarealer, transmissionstab og varmetabsramme
   skal DS  418 Beregning af bygningers varmetab benyttes.

2) Den energimæssige virkning af kuldebroer skal medtages ved dokumentation af
   U-værdier for de enkelte bygningsdele.

3) Ved det opvarmede etageareal forstås i kapitel 11 det samlede etageareal af
   de etager eller dele heraf, der er opvarmede. Det opvarmede etageareal kan
   kun omfatte rum, der er indeholdt i bygningens etageareal.

4) Procesenergi indgår ikke i beregningen af bygningers energibehov.



### Beskrivelse

Standarden angiver regler for beregning af beboelsesbygningers varmetab.
Beregning af konstruktionsdeles transmissionskoefficienter samt fastsættelse af
materialers varmeledningsevne.

### Standarden findes i Dansk Standards Webshop.ds.dk her [Standarden findes i Dansk Standards Webshop.ds.dk her](https://webshop.ds.dk/da-dk/standard/ds-4182011)

Standarden er betalingsbelagt.

## § 257 Generelle mindstekrav til klimaskærm

De enkelte bygningsdele skal isoleres, så varmetabskoefficienterne ikke
overstiger værdierne i bilag 2, tabel 1. I visse tilfælde, f.eks. ved høje
bygninger eller vanskelige jordforhold, kan kravene til linjetab ved fundament
ikke overholdes. I disse tilfælde kan der accepteres en tilsvarende højere
linjetabskoefficient, såfremt der ikke opstår problemer med fugt og kondens.

_Stk. 2._ Stk. 1 finder ikke anvendelse for [§§
267-270](https://bygningsreglementet.dk/Tekniske-bestemmelser/11/Krav/267_270#8384908b-b6de-4e3b-8b7f-7c3c2fcb6f4a)
og §§
[274-282](https://bygningsreglementet.dk/Tekniske-bestemmelser/11/Krav/274_279#ad21aa16-1c24-4ff8-83fd-5a197d72d201),
dog med undtagelse af yderdøre, isolerede partier i glasydervægge og
konstruktioner mod køle- og fryserum.

_Tabel 1 - Generelle mindstekrav til klimaskærm_



*             Bygningsdel                        : Ydervægge og kældervægge mod jord
  *             U-værdi [W/m²K]            : 0,30
*             Bygningsdel                        : Etageadskillelser og skillevægge mod rum, hvor temperaturforskellen mellem rummene er 5 °C eller mere
  *             U-værdi [W/m²K]            : 0,40
*             Bygningsdel                        : Terrændæk, kældergulve mod jord og etageadskillelser over det fri eller ventileret kryberum
  *             U-værdi [W/m²K]            : 0,20
*             Bygningsdel                        : Etageadskillelser under gulve med gulvvarme mod rum, der er opvarmede
  *             U-værdi [W/m²K]            : 0,50
*             Bygningsdel                        : Loft- og tagkonstruktioner, herunder skunkvægge, flade tage og skråvægge direkte mod tag
  *             U-værdi [W/m²K]            : 0,20
*             Bygningsdel                        :             Yderdøre            Yderdøre med funktionskrav                        Referencestørrelse er 1,23 m x 2,18 m                        Et tilknyttet funktionskrav er brandmodstand, sikring af en flugtvej, personsikkerhed (hvor underkanten af glasfeltet er placeret lavere end 800 mm fra gulv), indbrudshæmning større end modstandsklasse EN 1627/RC3 eller en øget lydreduktion større end 35 dB
  *             U-værdi [W/m²K]            :             1,0            1,4
*             Bygningsdel                        : For porte og lemme mod det fri eller mod rum, der er uopvarmede samt glasvægge og vinduer mod rum opvarmet til en temperatur, hvor temperaturforskellen mellem rummene er 5 °C eller mere
  *             U-værdi [W/m²K]            : 1,8
*             Bygningsdel                        : Ovenlyskupler
  *             U-værdi [W/m²K]            : 1,4
*             Bygningsdel                        : Isolerede partier i glasydervægge. Kravet er til center-U-værdi
  *             U-værdi [W/m²K]            : 0,60
*             Bygningsdel                        : Etageadskillelser og vægge mod fryserum
  *             U-værdi [W/m²K]            : 0,15
*             Bygningsdel                        : Etageadskillelser og vægge mod kølerum
  *             U-værdi [W/m²K]            : 0,25
*             Bygningsdel                        :             Skyde- og foldedøre. Referencestørrelse er 2,50 m x 2,18 m i henholdsvis 2 og 3 fag            Alternativt en energibalance på 0 kWh/m² pr. år. Beregningsmetode for energibalance skal følge § 258, stk. 1. Der kan anvendes funktionsglas, svarende til § 258, stk. 1, nr. 3
  *             U-værdi [W/m²K]            :             1,0
*             Bygningsdel                        : Lystunneler eller lignende
  *             U-værdi [W/m²K]            : 2,0




* Bygningsdel: Fundamenter omkring rum, der opvarmes til mindst 5 °C
  * Linjetab [W/mK]            : 0,40
* Bygningsdel: Samling mellem ydervæg og vinduer eller yderdøre, porte og lemme
  * Linjetab [W/mK]            : 0,06
* Bygningsdel: Samling mellem tagkonstruktion og ovenlysvinduer eller
  ovenlyskupler
  * Linjetab [W/mK]            : 0,20


## § 258 Generelle mindstekrav til vinduer, glasydervægge, ovenlysvinduer og glastage

Vinduer, glasydervægge, ovenlysvinduer og glastage skal overholde følgende krav
til energimæssig ydeevne:

1) For vinduer og glasydervægge må energibalancen for referencevinduet ikke være
   mindre end 0 kWh/m2 pr. år. Energibalancen beregnes som Eref = 196,4 x gw –
   90,36 x Uw.

2) For ovenlysvinduer og glastage må energibalancen for referencevinduet ikke
   være mindre end 10 kWh/m² pr. år. Energibalancen beregnes som Eref = 345 x gw
   – 90,36 x Uw.

3) Lydglas og andre funktionsglas kan anvendes, hvis referencevinduet opfylder
   kravet til energibalancen. Der kan dog vælges glas med en lavere
   solvarmetransmittans (g- værdi), hvis der kan påvises en energibesparelse ved
   det.

   _Stk. 2._ Referencestørrelsen for vinduer, glasydervægge, ovenlysvinduer og
   glastage er 1,23 m x 1,48 m. For glasydervægge og glastage beregnes
   energibalancen fra profilsystemets centerlinjer. 

## § 259 Energirammer for boliger, kollegier, hoteller og lignende

For boliger, kollegier, hoteller og lignende bygninger må bygningens samlede
behov for tilført energi til opvarmning, ventilation, køling og varmt brugsvand
pr. m² opvarmet etageareal højst være 30,0 kWh/m² pr. år tillagt 1.000 kWh pr.
år divideret med det opvarmede etageareal.

## § 260 Energirammer for andre bygninger end boliger

For andre bygninger end boliger, der ikke er omfattet af § 259, må bygningens
samlede behov for tilført energi til opvarmning, ventilation, køling, varmt
brugsvand og belysning pr. m² opvarmet etageareal højst være 41,0 kWh/m² pr. år
tillagt 1.000 kWh pr. år divideret med det opvarmede etageareal.

   _Stk. 2_. For andre bygninger end boliger, der ikke er omfattet af § 259,
   opvarmet til mellem 5,0 og 15,0 °C gennemføres beregningen med 15 °C som
   rumtemperatur.

   _Stk. 3_. For andre bygninger end boliger, der ikke er omfattet af § 259,
   eller bygningsafsnit heri med behov for et højt belysningsniveau, ekstra
   ventilation, et stort forbrug af varmt brugsvand eller lang benyttelsestid
   eller bygninger med stor rumhøjde, forhøjes energirammen med et tillæg, der
   modsvarer det beregnede energiforbrug hertil. Tillægget skal beregnes i
   henhold til SBi-anvisning 213 Bygningers energibehov_._

## § 261 - § 266 Krav ved brug af energiramme

### § 261

I bygninger med blandet anvendelse, der kan henføres til forskellige
energirammer, opdeles bygningens samlede opvarmede etageareal i bygningsafsnit
med samme anvendelse. Ved fastlæggelse af energirammen for hele
bygningen anvendes denne opdeling.

### § 262

For bygninger med blandet anvendelse, hvor hovedanvendelsen udgør mindst 80 pct.
af det samlede etageareal, regnes anvendelsen helt som hovedanvendelsen.

### § 263

Volumenstrømmen gennem utætheder i klimaskærmen i nye bygninger opvarmet til 15
°C eller mere må ikke overstige 1,0 l/s pr. m² opvarmet etageareal ved en
trykforskel på 50 Pa.

   _Stk. 2._ For bygninger med høje rum, hvor klimaskærmens overflade divideret
   med etagearealet er større end 3,0, kan krav om, at volumenstrømmen gennem
   utætheder ikke overstiger 0,3 l/s pr. m² klimaskærm benyttes som alternativ
   til § 263, stk. 1.

   _Stk. 3_. Dokumentation af utætheder i klimaskærmen kan ske ved trykprøvning
   af bygningen eller repræsentative dele af større bygninger.

   _Stk. 4._ For etagearealer, hvor der foretages trykprøvning af
   volumenstrømmen gennem utætheder, kan prøvningsresultatet anvendes ved
   beregning af energibehovet for disse arealer. Foreligger dokumentation heraf
   ikke, benyttes 1,5 l/s pr. m² ved 50 Pa.

   _Stk. 5._ Trykprøvning af volumenstrømmen gennem utætheder i klimaskærmen
   skal ske på grundlag af Metode 3 i DS/EN ISO 9972 Bygningers termiske ydeevne
   - Bestemmelse af luftgennemtrængelighed i bygninger - Prøvningsmetode med
   overtryk skabt af ventilator_._ Håndtering af åbninger i klimaskærmen ved
   trykprøvning fremgår af Bygningsreglementets vejledning om energiforbrug.
   Resultatet af trykprøvningen udtrykkes ved gennemsnittet af måling ved over-
   og undertryk. Resultatet af trykprøvning afrundes til én decimal inden
   evaluering af, om kravet er overholdt.



### § 264

Nybyggeri, der er omfattet af bestemmelserne i §§ 259 og 260, skal udføres, så
det dimensionerende transmissionstab pr. m² etageareal ikke overstiger
12,0+6,0/E+300/A, hvor E er antallet af etager, og A er det opvarmede
etageareal. Antal etager er et decimaltal, som udregnes som opvarmet etageareal
divideret med bebygget areal. Bygninger med gennemsnitlig rumhøjde over 4,0
meter får et tillæg på 1,0 W/m² pr. meter gennemsnitlig rumhøjde over 4,0 meter.
Opvarmet kælder, der ikke indgår i etagearealet, medregnes med 40 pct. i antal
etager og det opvarmede etageareal.

### § 265

Anlæg til vedvarende energi (VE) på bygninger eller i forbindelse med bygninger
kan indregnes i energirammeberegningen for den pågældende bygning. Etableres en
ny bebyggelse med et fælles VE-anlæg til forsyning af bebyggelsen, kan dette
indregnes i energirammeberegningen under forudsætning af, at det er etableret
til energiforsyning af den konkrete bebyggelse, og at det er placeret i nærheden
af bygningen.

   _Stk. 2._ For alle bygninger kan der højst medregnes elproduktion fra
   vedvarende energianlæg som solceller og vindmøller svarende til en reduktion
   af behovet for tilført energi på 25 kWh/m² pr år i energirammen.



### § 266

For opvarmede eller delvist opvarmede kældre, der ikke indgår i etagearealet,
indregnes 50 pct. af kælderarealet i energirammen. For uopvarmede kældre er der
ikke et arealtillæg.

## § 267 - § 270 Energikrav ved ændret anvendelse

### § 267

Ved ændret anvendelse af en bygning eller dele af en bygning, der indebærer et
væsentligt større energiforbrug, kan energikravene overholdes ved at benytte
energirammen i [§§
259-266](https://bygningsreglementet.dk/Tekniske-bestemmelser/11/Krav/259) eller
ved at følge kravene til U-værdi i § 268.

Kirker og bygninger, som er en del af et fredet fortidsminde, er undtaget fra
bestemmelserne i § 267 og §§ 268-270.

   _Stk. 2._ Fredede bygninger er undtaget fra bestemmelserne i § 267 og §§
   268-270, hvis overholdelse af energikravene i § 267 og §§ 268-270, vil være i
   strid med den fredede bygnings arkitektoniske, kulturhistoriske eller
   miljømæssige værdier.

   _Stk. 3._ Bevaringsværdige bygninger, der er omfattet af en bevarende
   byplanvedtægt, bevarende lokalplan, tinglyst bevaringsdeklaration eller
   bygninger udpeget i kommuneplanen som bevaringsværdige, og bygninger, der af
   kulturministeren er besluttet udpeget som bevaringsværdige i henhold til
   bygningsfredningslovens § 19, stk. 1, er ligeledes undtaget fra
   bestemmelserne i § 267 og §§ 268-270, hvis det vil være i strid med den
   pågældende planlægning eller udpegning at efterleve kravene.



### § 268

Bygningsdele omkring rum, der opvarmes, skal udføres med varmetabskoefficienter,
der modsvarer den temperatur, rummene er opvarmet til i bilag 2, tabel 2.
Vinduer, glasydervægge, døre, glastage og ovenlysvinduer skal leve op til
kravene i [§§ 257 og
258](https://bygningsreglementet.dk/Tekniske-bestemmelser/11/Krav/257).

_Tabel 2 - Mindstekrav til klimaskærm ved ændret anvendelse_



* Bygningsdel            : Rum opvarmet til 
  * U-værdi [W/m²K]  : Rum opvarmet til T > 15 °C 
  * Rum opvarmet til 5 °C < T < 15 °C 
* Bygningsdel            : Ydervægge og kældervægge mod jord 
  * U-værdi [W/m²K]  : 0,15 
  * 0,25 
* Bygningsdel            : Etageadskillelser og skillevægge mod rum, hvor
  temperaturforskellen mellem rummene er 5 °C eller mere 
  * U-værdi [W/m²K]  : 0,40 
  * 0,40 
* Bygningsdel            : Terrændæk, kældergulve mod jord og etageadskillelser
  over det fri eller ventileret kryberum 
  * U-værdi [W/m²K]  : 0,10 
  * 0,15 
* Bygningsdel            : Loft- og tagkonstruktioner, herunder skunkvægge,
  flade tage og skråvægge direkte mod tag
  * U-værdi [W/m²K]  : 0,12 
  * 0,15 
* Bygningsdel            : Porte 
  * U-værdi [W/m²K]  : 1,80 
  * 1,80 
* Bygningsdel            : Lemme mod det fri eller mod rum, hvor
  temperaturforskellen mellem rummene er 5 °C eller mere (gælder ikke
  ventilationsåbninger på under 500 cm²) 
  * U-værdi [W/m²K]  : 1,40 
  * 1,50 
* Bygningsdel            : Ovenlyskupler 
  * U-værdi [W/m²K]  : 1,40 
  * 1,80 
* Bygningsdel            : Lystunneler eller lignende 
  * U-værdi [W/m²K]  : 2,0 
  * 2,0 



|Bygningsdel                                                          |Linjetab W/mK|     |
|---------------------------------------------------------------------|-------------|-----|
|Fundamenter                                                          |0,12         |0,20 |
|Samling mellem ydervæg og vinduer eller yderdøre, porte og lemme     |0,03         |0,03 |
|Samling mellem tagkonstruktion og ovenlysvinduer eller ovenlyskupler |0,10         |0,10 |


### § 269

Ved ændret anvendelse af en bygning eller dele af en bygning kan byggetekniske
forhold indebære, at § 268 ikke fuldt ud kan opfyldes. I det tilfælde skal den
manglende ydeevne erstattes af andre energimæssige løsninger, der kompenserer
herfor.

### § 270

Bygningsmæssige ændringer skal overholde kravene i § 268. Ændringer, der
indebærer et forøget energiforbrug, kan gennemføres, hvis der udføres
tilsvarende kompenserende energibesparelser.

## § 271 - § 273 Energikrav ved tilbygninger

### § 271

Tilbygninger skal projekteres og udføres, så energibehovet ved beregning ikke
overstiger energirammen. Benyttes energirammen for tilbygninger, gælder
energirammen kun for tilbygningen. Størrelsen af energirammen for
tilbygningen beregnes på grundlag af arealet af den samlede bygning. Alternativt
kan kravene overholdes ved at overholde U-værdierne i [§
268](https://bygningsreglementet.dk/Tekniske-bestemmelser/11/Krav/267_270) eller
varmetabsrammen i § 272. Det er en betingelse for anvendelse af U-værdierne i §
268, at det samlede areal af yderdøre og vinduer, herunder ovenlysvinduer,
ovenlyskupler, glasydervægge og glastage ikke overstiger 22 pct. af det
opvarmede etageareal.

### § 272

Tilbygninger må benytte varmetabsrammen, hvis tilbygningens varmetab ikke derved
bliver større, end hvis U- værdikravene i § 268 var opfyldt.

  _Stk. 2._ Varmetabsrammen omfatter i denne sammenhæng kun tilbygningen. Dog
  kan 50 pct. af det tidligere varmetab gennem den del af facaden på den
  eksisterende bygning, der bliver dækket af tilbygningen, medregnes i
  varmetabsrammen.



### § 273

Vinduer i tilbygningen kan i varmetabsrammen indregnes som de reelle vinduer
eller vinduer med U-værdi på 1,2 W/m²K. De reelle vinduer skal benyttes i
beregningen af de reelle forhold.

## § 274 - § 279 Energikrav ved ombygninger og udskiftning af bygningsdele

### § 274

Ved ombygninger skal energibesparelser gennemføres i det omfang, de er rentable,
og ikke medfører risiko for fugtskader. Energikravene ved ombygning kan
enten overholdes ved at overholde kravene til alle berørte bygningsdele i § 279
eller ved at følge renoveringsklasserne for eksisterende bygninger i [§§
280-282](https://bygningsreglementet.dk/Tekniske-bestemmelser/11/Krav/280_282). Renoveringsklasserne er
en energiramme for eksisterende bygninger.

### § 275

Ombygninger, hvor årlig besparelse gange levetid divideret med investering er
større end 1,33, er rentable. I tilfælde af, at ombygninger ikke er rentable,
skal der foretages en eftervisning af den manglende rentabilitet. I tilfælde af,
at en ombygning ikke er rentabel, skal det undersøges, om en mindre ombygning er
rentabel.

   _Stk. 2._ I konstruktioner med hulrum med plads til isolering, som f.eks.
   rejste tage med spær, skal det først undersøges, om isolering i hulrummene er
   rentabelt, og dernæst, om det er rentabelt at efterisolere op til kravene i §
   279.



### § 276

Bygningsmæssige ændringer, der indebærer et forøget energiforbrug, kan udføres,
hvis der gennemføres tilsvarende kompenserende energibesparelser.

### § 277

Ved udskiftning af bygningsdele eller installationer skal bestemmelserne i § 279
og installationsemnerne overholdes, uanset rentabilitet. Der kan dog være
tilfælde, f.eks. ved understøbning af fundamenter, hvor udskiftningen medfører
så store merudgifter på tilgrænsende bygningsdele, at udskiftningen ikke er
rentabel i henhold til § 275. Ved beregning af rentabilitet tages kun udgifter
på de tilgrænsende bygningsdele med i beregningen.

### § 278

Kirker og bygninger, som er en del af et fredet fortidsminde, er undtaget fra
bestemmelserne i §§ 274-282.

   _Stk. 2_. Fredede bygninger er undtaget fra bestemmelserne i §§ 274- 282,
   såfremt overholdelse af energikravene i §§ 274-282, vil være i strid med den
   fredede bygnings arkitektoniske, kulturhistoriske eller miljømæssige værdier.

   _Stk. 3_. Bevaringsværdige bygninger, der er omfattet af en bevarende
   byplanvedtægt, bevarende lokalplan, tinglyst bevaringsdeklaration eller
   bygninger udpeget i kommuneplanen som bevaringsværdige, og bygninger, der af
   kulturministeren er besluttet udpeget som bevaringsværdige i henhold til
   bygningsfredningslovens § 19, stk. 1, er ligeledes undtaget fra
   bestemmelserne i §§ 274-282, hvis det vil være i strid med den pågældende
   planlægning eller udpegning at efterleve kravene.



### § 279

Ombygning og andre forandringer i bygningen skal opfylde kravene til U-værdier
og linjetab i bilag 2, tabel 3\. Vinduer, glasydervægge, døre, glastage og
ovenlysvinduer skal leve op til kravene i §§ 257 og 258.

_Tabel 3 - Mindstekrav til klimaskærm ved ombygninger og andre forandringer i
bygningen_



* Bygningsdel  : Ydervægge og kældervægge mod jord 
  * U-værdi [W/m²K] : 0,18 
* Bygningsdel  : Etageadskillelser og skillevægge mod rum, hvor
  temperaturforskellen mellem rummene er 5 °C eller mere 
  * U-værdi [W/m²K] : 0,40 
* Bygningsdel  : Terrændæk, kældergulve mod jord og etageadskillelser over det
  fri eller ventileret kryberum 
  * U-værdi [W/m²K] : 0,10 
* Bygningsdel  : Loft- og tagkonstruktioner, herunder skunkvægge, flade tage og
  skråvægge direkte mod tag 
  * U-værdi [W/m²K] : 0,12 
* Bygningsdel  : Porte 
  * U-værdi [W/m²K] : 1,80 
* Bygningsdel  : Lemme, nye forsatsvinduer og ovenlyskupler 
  * U-værdi [W/m²K] : 1,40 
* Bygningsdel  : Renoverede forsatsvinduer 
  * U-værdi [W/m²K] : 1,65 
* Bygningsdel  : Lystunneler eller lignende 
  * U-værdi [W/m²K] : 2,0 



|Bygningsdel                                                          |Linjetab [W/mK]  |
|---------------------------------------------------------------------|-----------------|
|Fundamenter                                                          |0,12             |
|Samling mellem ydervæg, vinduer eller yderdøre, porte og lemme       |0,03             |
|Samling mellem tagkonstruktion og ovenlysvinduer eller ovenlyskupler |0,10             |


## § 280 - § 282 Renoveringsklasser for eksisterende bygninger

### § 280

Der gælder følgende for anvendelse af renoveringsklasser for eksisterende
bygninger:

1) Behovet for tilført energi skal mindst reduceres med 30,0 kWh/m² pr. år.

2) Eftervisningen skal ske i henhold til SBi-anvisning 213 Bygningers
   energibehov.

3) Der skal være en andel af vedvarende energi i den samlede energiforsyning til
   bygninger.

4) Ved anvendelse af renoveringsklasse 1 skal kravene til indeklimaet i §§
   382-384, § 386 og §§ 443-449 overholdes.



### § 281

Boliger, kollegier, hoteller og lignende kan klassificeres som:

1) Renoveringsklasse 2, når det samlede behov for tilført energi til opvarmning,
   ventilation, køling og varmt brugsvand pr. m² opvarmet etageareal ikke
   overstiger 70,0 kWh/m² pr. år tillagt 2.200 kWh pr. år divideret med det
   opvarmede etageareal.

2) Renoveringsklasse 1, når det samlede behov for tilført energi til opvarmning,
   ventilation, køling og varmt brugsvand pr. m² opvarmet etageareal ikke
   overstiger 52,5 kWh/m² pr. år tillagt 1.650 kWh pr. år divideret med det
   opvarmede etageareal.



### § 282

Kontorer, skoler, institutioner og andre bygninger, der ikke er omfattet af §
281, kan klassificeres som:

1) Renoveringsklasse 2, når det samlede behov for tilført energi til opvarmning,
   ventilation, køling, varmt brugsvand og belysning pr. m² opvarmet etageareal
   ikke overstiger 95 kWh/m² pr. år tillagt 2.200 kWh pr. år divideret med det
   opvarmede etageareal.

2) Renoveringsklasse 1, når det samlede behov for tilført energi til opvarmning,
   ventilation, køling, varmt brugsvand og belysning pr. m² opvarmet etageareal
   ikke overstiger 71,3 kWh/m² pr. år tillagt 1.650 kWh pr. år divideret med det
   opvarmede etageareal.

   _Stk. 2._ For bygninger eller bygningsafsnit med behov for et højt
   belysningsniveau, ekstra meget ventilation, et stort forbrug af varmt
   brugsvand eller lang benyttelsestid eller bygninger med stor rumhøjde
   forhøjes energirammen med et tillæg, der modsvarer det beregnede
   energiforbrug hertil. SBi-anvisning 213 Bygningers energibehov fastlægger
   forudsætningerne for tillæg.


## § 283 - § 286 Sommerhuse, campinghytter og lignende ferieboliger

### § 283

Sommerhuse, campinghytter og lignende ferieboliger, samt tilbygninger hertil
skal opfylde krav til U-værdier og linjetab, der følger af bilag 2, tabel 4.

_Stk. 2._ Sommerhuse, campinghytter og lignende ferieboliger samt tilbygninger
hertil er ikke omfattet af §§ 258-279 og §§ 293-298.

_Tabel 4 - Mindstekrav til klimaskærm for sommerhuse, campinghytter og lignende
ferieboliger_



* Bygningsdel  : Ydervægge og kældervægge mod jord 
  * U-værdi [W/m²K]: 0,25 
* Bygningsdel  : Skillevægge og etageadskillelser mod rum, der er uopvarmede 
  * U-værdi [W/m²K]: 0,40 
* Bygningsdel  : Terrændæk, kældergulve mod jord og etageadskillelser over det
  fri eller ventileret kryberum 
  * U-værdi [W/m²K]: 0,15 
* Bygningsdel  : Loft- og tagkonstruktion, herunder skunkvægge samt flade tage 
  * U-værdi [W/m²K]: 0,15 
* Bygningsdel  : Vinduer, yderdøre, ovenlysvinduer, glasydervægge, glastage og
  ovenlyskupler mod det fri eller mod rum, der er uopvarmede
  * U-værdi [W/m²K]: 1,80 



|Bygningsdel                                                          |Linjetab [W/mK] |
|---------------------------------------------------------------------|----------------|
|Fundamenter                                                          |0,15            |
|Samling mellem ydervæg og vinduer eller yderdøre, porte og lemme     |0,03            |
|Samling mellem tagkonstruktion og ovenlysvinduer eller ovenlyskupler |0,10            |


### § 284

U-værdier og linjetab i § 283 gælder under betingelse af, at det samlede areal
af vinduer og yderdøre, herunder ovenlysvinduer og ovenlyskupler, glasydervægge,
glastage og lemme mod det fri, højst udgør 30 pct. af det opvarmede etageareal. 

_Stk. 2._ Værdierne kan fraviges, såfremt det samlede varmetab ikke derved
bliver større.

### § 285

Ved ombygning, andre forandringer og udskiftning gælder de i § 283 angivne krav
under forudsætning af, at kravene er rentable. Rentabiliteten vurderes som i §
275. Ved vurdering af rentabiliteten betragtes ferieboligen som værende i brug
som bolig også i vinterhalvåret.

### § 286

I sommerhuse kan massive ydervægge af f.eks. træ, letbeton eller teglblokke med
U-værdi lavere end 0,50 W/m²K anvendes under forudsætning af, at det samlede
varmetab ved transmission ikke bliver større, end hvis U-værdierne i § 283
benyttes.

## § 287 - § 292 Midlertidige, flytbare pavilloner

### § 287

Midlertidige, flytbare pavilloner skal opføres, så unødvendigt energiforbrug
undgås under hensyn til pavillonernes anvendelse.

   _Stk. 2._ Midlertidige flytbare pavilloner, der opstilles i tilknytning til
   eksisterende byggeri, kan opstilles i op til 5 år, f.eks. som led i
   renovering af en skole, en børneinstitution eller en kontorbygning eller for
   at løse et akut pladsbehov, herunder genhusning.

   _Stk. 3._ Midlertidige, flytbare pavilloner, der opstilles uden tilknytning
   til et eksisterende byggeri, kan opstilles i op til 2 år.

   _Stk. 4._ Permanente pavilloner eller pavilloner, der benyttes udover
   opstillingsperioderne i stk. 2 og 3, skal opfylde de gældende krav til
   nybyggeri.

### § 288

Pavilloner, der opstilles til midlertidig brug, skal opfylde krav til U-værdier
og linjetab, der følger af bilag 2, tabel 5. Nye vinduer, glasvægge, døre,
glastage og ovenlysvinduer skal leve op til kravene i §§ 257 og 258.

_Tabel 5 - Mindstekrav til klimaskærm for midlertidige, flytbare pavilloner_



* Bygningsdel  : Ydervægge 
  * U-værdi [W/m²K] : 0,20 
* Bygningsdel  : Etageadskillelser og skillevægge mod rum, hvor
  temperaturforskellen mellem rummene er 5 °C eller mere 
  * U-værdi [W/m²K] : 0,40 
* Bygningsdel  : Gulv og etageadskillelser over det fri eller ventileret
  kryberum 
  * U-værdi [W/m²K] : 0,12 
* Bygningsdel  : Loft- og tagkonstruktioner, herunder skunkvægge, flade tage og
  skråvægge direkte mod tag 
  * U-værdi [W/m²K] : 0,15 
* Bygningsdel  : For porte og lemme mod det fri eller mod rum, der er
  uopvarmede, samt glasvægge og vinduer mod rum opvarmet til en temperatur, hvor
  temperaturforskellen mellem rummene er 5 °C eller mere 
  * U-værdi [W/m²K] : 1,80 
* Bygningsdel  : Ovenlyskupler 
  * U-værdi [W/m²K] : 1,80
* Bygningsdel  : Lystunneler eller lignende 
  * U-værdi [W/m²K] : 2,0 



|Linjetab                                                             |Linjetab [W/mK]|
|---------------------------------------------------------------------|---------------|
|Fundamenter                                                          |0,20           |
|Samling mellem ydervæg, vinduer eller yderdøre, porte og lemme       |0,03           |
|Samling mellem tagkonstruktion og ovenlysvinduer eller ovenlyskupler |0,10           |


### § 289

Det er en betingelse for anvendelsen af U-værdierne og linjetabene, at det
samlede areal af vinduer og døre ikke overstiger 22 pct. af det opvarmede
etageareal. U-værdier og linjetab kan ændres og vinduesareal mv. forøges, hvis
pavillonens varmetab ikke bliver større, end hvis kravene i tabellen var
opfyldt. Vinduer kan i varmetabsrammen indregnes som de reelle vinduer eller
vinduer med U-værdi på 1,5 W/m²K. De reelle vinduer skal benyttes i beregningen
af de reelle forhold.

### § 290

For opstillinger efter § 287 er det tilladt at anvende direkte elvarme for
midlertidige, flytbare pavilloner for opstillinger op til 2 år. For opstillinger
der opstilles mellem 2 og 5 år, skal direkte elvarme erstattes af anden
varmeforsyning som f.eks. varmepumper eller fjernvarme, eller der skal
kompenseres herfor ved etablering af tilsvarende produktion af vedvarende
energi.

### § 291

Nybyggede pavillonmoduler skal være forberedt for anden varme end direkte
elvarme. Det kan for eksempel være ved at forberede for vandbåren varme.

### § 292

Ved ombygning af pavilloner skal kravene i § 288 overholdes i det omfang, det er
rentabelt i henhold til § 275.

## § 293 - § 294 Bygningsopvarmning

### § 293

Bygningsopvarmning skal baseres på vedvarende energi.

   _Stk. 2._ I bygninger beliggende i områder, hvor tilslutning til
   fjernvarmenet er mulig, kan bygningsopvarmning baseres på fjernvarme uanset
   stk. 1.

   _Stk. 3._ I bygninger beliggende i områder, hvor der er etableret
   naturgasnet, eller hvor der foreligger en projektgodkendelse udarbejdet inden
   1. januar 2013 om individuel naturgasforsyning af området i henhold til
   varmeforsyningsloven, kan bygningsopvarmningen baseres på naturgas uanset
   stk. 1.

   _Stk. 4._ Eksisterende bygninger beliggende i områder, hvor tilslutning til
   fjernvarmenet ikke er mulig, eller hvor der ikke er etableret naturgasnet
   eller truffet beslutning herom i henhold til varmeforsyningsloven inden 1.
   januar 2013, jf. stk. 3, er ikke omfattet af stk. 1.

   _Stk. 5._ Der kan kun meddeles dispensation fra stk. 1, hvis der efter en
   konkret vurdering er forhold ved bebyggelsen eller ejendommen, der gør
   bygningsopvarmning baseret på vedvarende energi uegnet. Ved dispensation kan
   kommunalbestyrelsen eksempelvis lægge vægt på, at en eller flere af følgende
   faktorer gør installationen af vedvarende energi ved det konkrete byggeri
   uegnet:


1) Grundstørrelse.
2) Bygningens placering på grunden.
3) Nabohensyn.
4) Lokale udbygningsplaner for fjernvarme.
5) Bygningens påtænkte anvendelse.

### § 294

I nybyggeri og i eksisterende bygninger, hvor bygningsopvarmningen ikke er
baseret på vedvarende energi i overensstemmelse med § 293, og hvor der foretages
ombygninger eller forandringer, der er væsentlige, skal der være en andel af
vedvarende energi i den samlede energiforsyning til bygningen, hvis dette er
teknisk muligt og økonomisk rentabelt. Rentabilitet vurderes efter § 275.
Bestemmelsen gælder ikke renoveringer af kirker samt fredede og bevaringsværdige
bygninger, jf. § 278.

## § 295 - § 296 Bygningsautomatik

### § 295

I nye bygninger omfattet af § 260 med et dimensionerende varmebehov eller
kølebehov over 290 kW skal der installeres bygningsautomatik til styring af de
tekniske anlæg.

   _Stk. 2_. I eksisterende bygninger omfattet af § 260 med et dimensionerende
   varmebehov eller kølebehov over 290 kW skal der installeres bygningsautomatik
   til styring af de tekniske anlæg, hvis det er teknisk gennemførligt og
   rentabelt, jf. § 275. Installationen skal være gennemført inden udgangen af
   2025.

   _Stk. 3._ Bygningsautomatik efter § 295 og § 296 udgøres af det samlede
   system, der benyttes til at regulere og styre de tekniske anlæg. Systemet
   skal være i stand til:

1) løbende at overvåge og analysere energiforbruget,
2) at kommunikere med de tekniske anlæg og regulere disse anlæg energieffektivt
   efter behovet i bygningen,
3) at kunne udtrykke den energimæssige effektivitet af bygningen og dens
   tekniske anlæg, og
4) detektere fejl i anlæggene og underrette driftspersonalet om fejlene.

### § 296

Der skal gennemføres en funktionsafprøvning af bygningsautomatik inden
ibrugtagning. Funktionsafprøvningen skal påvise, at bygningsautomatikken er
korrekt installeret og reguleret, virker efter hensigten og giver bygningen den
forudsatte energimæssige effektivitet.

## § 297 - § 298 Klimapåvirkning

### § 297

Ved opførelsen af bygninger, som er omfattet af reglerne om energiramme i § 259
eller § 260, bortset fra byggeri undtaget efter § 251, stk. 2, skal der
foretages en beregning af bygningens klimapåvirkning over dens livscyklus. For
bygninger på samme byggesag kan beregningen foretages samlet.

   _Stk. 2_. Klimapåvirkningen skal opgøres i kg CO2-ækvivalenter pr. m2 pr. år
   beregnet i henhold til DS/EN15978:2012 Bæredygtighed inden for byggeri og
   anlæg - Vurdering af bygningers miljømæssige kvalitet - Beregningsmetode.
   Klimapåvirkningen opgøres for en betragtningsperiode på 50 år fra byggeriets
   færdigmelding. I beregningen indgår modulerne:

1) A1: Råmaterialer.
2) A2: Transport.
3) A3: Fremstilling.
4) B4: Udskiftning (dog undtaget transport og udskiftningsproces).
5) B6: Energiforbrug til drift.
6) C3: Forbehandling af affald.
7) C4: Bortskaffelse.
8) D: Potentiale for genbrug, genanvendelse og anden nyttiggørelse.

   _Stk. 3._ Klimapåvirkningen fra materialer opgøres i forhold til etagearealet
   som opgjort ifølge § 455, med følgende modifikationer:

1) Alle kælderarealer, affaldsrum i terrænniveau og sikringsrum medregnes.
2) Udvendige ramper, trapper, brandtrapper, altaner, altangange og lignende
   medregnes alene med 25 pct.
3) Integrerede garager til enfamiliehuse, rækkehuse og lignende medregnes alene
   med 50 pct.
4) Integrerede carporte, udhuse, overdækninger, skure og lignende medregnes
   alene med 25 pct.
5) Walk-on-ceilings og lignende medregnes alene med 25 pct.
6) Garager og carporte, der ikke er integrerede i den primære bebyggelse, samt
   udhuse, hønsehuse, drivhuse, overdækkede terrasser, udnyttede tagflader og
   lignende medtages ikke.

   _Stk. 4_. I beregningen af klimapåvirkningen fra materialer indgår de dele af
   bygningen, som nærmere afgrænset i oversigten over bygningsdele i [bilag 2,
   tabel
   6](https://bygningsreglementet.dk/Bilag/B2/Bilag_2/Tabel_6#e53ebfa8-1dea-4737-aa53-69c8a848b30c).

   _Stk. 5_. Ved beregning af klimapåvirkning fra materialer anvendes det
   generiske datagrundlag i [bilag 2, tabel
   7](https://bygningsreglementet.dk/Bilag/B2/Bilag_2/Tabel_7#787e83a6-b7d9-4a83-a4be-37574156daef),
   eller data fra miljøvaredeklarationer, jf. stk. 6.

   _Stk. 6_. Anvendte miljøvaredeklarationer skal være relevante og gyldige samt
   udført i henhold til DS/EN15804 Bæredygtighed inden for byggeri og anlæg -
   Miljøvaredeklarationer – Grundlæggende regler for produktkategorien
   byggevarer. Miljøvaredeklarationer kan være projektspecifikke,
   produktspecifikke eller repræsentere et gennemsnit for en bestemt
   produkttype.

   _Stk. 7_. Ved beregning af klimapåvirkning fra materialer medregnes
   udskiftning af bygningsdele og byggematerialer ifølge levetider og principper
   som fastlagt i BUILD RAPPORT 2021:32 – BUILD levetidstabel – Version 2021.

   _Stk. 8_. Klimapåvirkning fra driftsenergi beregnes på baggrund af
   energibehovet som beskrevet i §§ 250-256, omregnet til klimapåvirkning ifølge
   de emissionsfaktorer, som fremgår af [bilag 2, tabel
   8](https://bygningsreglementet.dk/Bilag/B2/Bilag_2/Tabel_8#1f165e42-7a97-45dd-9f4d-5b6373522e23),
   eller på baggrund af miljøvaredeklaration for det konkrete
   fjernvarmeforsyningsanlæg. Miljøvaredeklaration skal være gyldig og udført i
   henhold til ISO 14025. Der må kun medregnes anlæg, der er godkendt i henhold
   til Varmeforsyningsloven. Der medregnes alene det opvarmede etageareal som
   beskrevet i § 256, nr. 3.

   _Stk. 9_. Bygningsejer kan inkludere oplysning om, at byggeriet opfylder
   lavemissionsklassen, hvis klimapåvirkningen er på højst 8,0 kg
   CO2-ækvivalenter pr. m2 pr. år. Beregningen foretages med de ændringer, som
   følger af § 298, stk. 1-4.

### § 298

For bygninger, som er omfattet af § 297, og som har et opvarmet etageareal, jf.
§ 256, på over 1.000 m2, må klimapåvirkningen, ifølge tilsvarende
beregningsforudsætninger som beskrevet i § 297 med de ændringer, som følger af
stk. 2-4, ikke overstige 12,0 kg CO2-ækvivalenter pr. m2 pr. år. Der afrundes
til én decimal inden evaluering af, om kravet er overholdt. Klimapåvirkningen af
flere bygninger kan kun beregnes samlet, hvis de er udført med ensartet
anvendelse, energibehov jf. §§259-260, bærende system, fundament og klimaskærm.

   _Stk. 2_. Modul D: Potentiale for genbrug, genanvendelse og anden
   nyttiggørelse, jf. § 297, stk. 2, indgår ikke i beregningen ifølge stk. 1.

   _Stk. 3_. Hvis bygningen har en energiramme med tillæg, jf. § 260, stk. 3,
   indgår den del af energibehovet, som medfører tillæg, ikke i beregningen
   ifølge stk. 1.

   _Stk. 4_. Hvis særlige forhold ved bygningen, som følge af dens placering,
   funktion, eller tilsvarende forhold, nødvendiggør et materialeforbrug, som
   medfører en øget klimapåvirkning, indgår den øgede klimapåvirkning ikke i
   beregningen ifølge stk. 1. Forskellen beregnes som anvist i [bilag 2, tabel
   9](https://bygningsreglementet.dk/Bilag/B2/Bilag_2/Tabel_9#f00f6d89-6367-439e-baff-981c21725ab7).