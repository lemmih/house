# Lys og udsyn (§ 377 - § 384)

## § 377 Lys og udsyn

I bygninger skal der vaere lysforhold, der sikrer, at der ikke opstar risiko
for personers sikkerhed og sundhed, eller komfortmæssige gener. Det skal
sikres, at der er tilstrækkeligt dagslys og udsyn samt tilstrækkelig
elektrisk belysning i forhold til anvendelsen.

_Stk. 2._ Projektering og udførelse skal ske under hensyn til, at:

  1. Dagslyset udnyttes bedst muligt som lyskilde.
  2. Unødigt energiforbrug undgås.
  3. Unødig varmetilførsel til rummene undgås.
  4. Gener ved direkte solstråling kan undgås.
  5. Gener ved blænding minimeres.

## § 378 Udsyn

### § 378

Arbejdsrum, opholdsrum, undervisningslokaler og beboelsesrum mv. skal forsynes
med vinduer, der er anbragt, sa personer i rummene kan se ud pa omgivelserne.
Vinduer og solafskaermning skal projekteres og udføres, sa det sikres, at der
kan opretholdes udsyn til omgivelserne i en tilfredsstillende del af
brugstiden.

## § 379-381 Dagslys

### § 379

Arbejdsrum, opholdsrum i institutioner, undervisningslokaler, spiserum, i det
følgende benaevnt arbejdsrum mv., samt beboelsesrum og køkken skal have en
sadan tilgang af dagslys, at rummene er tilstraekkeligt belyste.

_Stk. 2._ Tilstraekkelig tilgang af dagslys kan dokumenteres ved, at
glasarealet uden skyggende forhold svarer til mindst 10 pct. af det relevante
gulvareal. Det angivne glasareal skal korrigeres for evt. skyggende
omgivelser, reduceret lystransmittans mv., som angivet i Bygningsreglementets
Vejledning om lys og udsyn. Alternativt kan tilstraekkeligt dagslys
dokumenteres ved at eftervise, at den indvendige belysningsstyrke fra dagslys
er 300 lux eller mere ved mindst halvdelen af det relevante gulvareal i mindst
halvdelen af dagslystimerne. For beboelsesrum er det relevante gulvareal lig
det indvendige gulvareal. For arbejdsrum mv. er det relevante gulvareal det
areal, hvor der placeres arbejdspladser. Safremt det kan dokumenteres, at
rummene er tilstraekkeligt belyste, kan andre beregningsmetoder benyttes som
dokumentation.



### § 380

Kravet om tilgang af dagslys kan fraviges, nar opfyldelsen vil betyde en
afgørende ulempe for virksomhedens drift, f.eks. hvor produktionens art ikke
tillader dagslys.

### § 381

Vinduer skal udføres, placeres og eventuelt afskaermes, sa solindfald gennem
dem ikke medfører overophedning i rummene, og sa gener ved direkte solstraling
kan undgas.

## § 382 - § 384 Elektrisk belysning

### § 382

Arbejdsrum mv. og faelles adgangsveje skal:

  1. Have elektrisk belysning i fornødent omfang. Arbejdspladsbelysning skal udføres i overensstemmelse med DS/EN 12464-1 Lys og belysning - Belysning ved arbejdspladser - Del 1: Indendørs arbejdspladser.
  2. Forsynes med energieffektiv belysning.
  3. Forsynes med automatisk dagslysstyring, hvis der er tilstraekkeligt dagslys.
  4. Hvor der kun er lejlighedsvis benyttelse, forsynes med bevaegelsesmeldere. Bestemmelsen gaelder ogsa baderum og toiletter i tilknytning til arbejdsrum mv. Anvendelse af bevaegelsesmeldere kan udelades, hvor slukning af lyset kan give risiko for ulykker, eller hvor lyskilderne ikke er egnet hertil.
  5. Udføres med belysningsanlaeg opdelt i zoner med mulighed for benyttelse efter dagslysforhold og aktiviteter. I mindre arbejdsrum, f.eks. enkeltmandskontorer, kan kravet fraviges.

_Stk. 2._ Stk. 1 kan fraviges, nar opfyldelsen vil betyde en afgørende
ulempe for virksomhedens drift.



### § 383

 § 382 gælder også ved udskiftning af armaturer. Ved udskiftning af armaturer
er § 382, stk. 1, nr. 3-5, dog kun gældende, hvor foranstaltningerne samlet
set har den fornødne rentabilitet, jf.§ 275.

### § 384

Der skal gennemføres en funktionsafprøvning af belysningsanlaegget før
ibrugtagning. Funktionsafprøvningen skal dokumentere, at belysningsanlægget
overholder bygningsreglementets krav til belysningsstyrke, samt at
dagslysstyring, bevægelsesmeldere og zoneopdeling fungerer efter hensigten
